:<small>ערך זה עוסק במלחמת העולם השנייה בהיבט הצבאי. למידע אודות השמדת יהודי אירופה ראו - [[השואה]].</small>

'''מלחמת העולם השנייה''' היא ה[[מלחמה]] הגדולה ביותר שידעה ה[[אנושות]] אי פעם, כמו כן היא המלחמה היחידה שבה השתמשו ב[[פצצת אטום|פצצות אטום]]. למלחמה היו שתי [[חזית (מלחמה)|חזיתות]] עיקריות: הראשונה והעיקרית שבהן היא החזית [[אירופה|הארופית]] שהשתרעה על רוב שטח אירופה, חלקים מ[[אסיה]] בתחום [[רוסיה]] וחלקה הצפוני של [[אפריקה]]. השניה היא החזית [[האוקיינוס השקט|הפסיפית]], שבה נלחמו בעיקר [[ארצות הברית]] ו[[יפן]].

תחילת המלחמה בפלישת [[גרמניה הנאצית]] בראשות [[היטלר]] ל[[פולין]] ב[[1 בספטמבר]] [[1939]], למרות שרשמית התחילה רק יומיים לאחר מכן עם הצטרפות [[בריטניה]] ו[[צרפת]] למלחמה. המלחמה בחזית הפסיפית התחילה לאחר מתקפה של היפנים על [[פרל הארבור]] ב-[[7 בדצמבר]] [[1941]].

המלחמה בחזית האירופית הסתיימה ב-[[7 במאי]] [[1945]] בשעה 23:50 - כשגרמניה נכנעה לכוחות הברית. בחזית האסיאתית הסתיימה המלחמה עם כניעתה של יפן לאחר ש[[ארצות הברית]] הטילה עליה שתי פצצות אטום: הפצצה על [[הירושימה]] - שקטלה כ-80 אלף איש, ולאחר שיפן עדיין לא נכנעה הוטלה פצצה נוספת על [[נגאסקי]] והביאה למותם של 100 אלף איש. יפן נכנעה ללא תנאים מוקדמים ב-[[15באוגוסט]] [[1945]] וסיום המלחמה הרשמי בא עם חתימתה על מסמכי הכניעה ב-[[2 בספטמבר]] [[1945]], שש שנים לאחר תחילתה.

מלחמת העולם השנייה פגעה באזרחים יותר מאשר כל מלחמה אחרת שקדמה לה, בזמן המלחמה בוצע [[רצח עם]] שיטתי ע"י גרמניה ובנוסף נהרגו אזרחים רבים. מיליוני סינים וקוריאנים נטבחו ע"י יפן, רצח המונים בתוך [[ברית המועצות]], הפצצת מטרות אזרחיות גרמניות ויפניות ע"י [[בעלות הברית]] והפצצת ערים של בעלות הברית ע"י גרמניה. בסה"כ נהרגו במלחמת העולם השנייה למעלה מ־50 מיליון איש (כ־2% אחוזים מאוכלוסית העולם), יותר מבכל מלחמה שהייתה עד היום.

==הצדדים במלחמה==
מדינות העולם התחלקו לשתי קבוצות שכונו בעלות הברית ומעצמות הציר. 

===[[בעלות הברית]]===
*[[בריטניה]]
*[[צרפת]] - לאחר הסכם שביתת הנשק ביוני 1940 יצאה צרפת מהמלחמה, אולם כוחות צרפתיים המשיכו להלחם לצד בעלות הברית במסגרת [[צרפת החופשית]]
*[[אוסטרליה]]
*[[ניו זילנד]]
*[[קנדה]]
*[[ארצות הברית]] (הצטרפה לאחר מתקפת היפנים על [[פרל הארבור]])
*[[ברית המועצות]] (הצטרפה בעל כורחה עם פלישת גרמניה לרוסיה ב[[מבצע ברברוסה]]). עד אז נשארה מחוץ למלחמה, על פי [[הסכם ריבנטרופ מולוטוב]], אם כי השתלטה על שטחים ב[[פולין]], [[פינלנד]] ועל [[הרפובליקות הבלטיות]] - [[ליטא]], [[לטביה]] ו[[אסטוניה]]
*[[פולין]] - לאחר כיבוש פולין ב1939 הוקמה ממשלה פולנית גולה שהמשיכה להלחם לצד בעלות הברית.
*[[הולנד]] - לאחר כיבוש הולנד ב1940 הוקמה ממשלה הולנדית גולה שהמשיכה להלחם לצד בעלות הברית
*מדינות נוספות שנכבשו על ידי מעצמות הציר ופעלו בהם מחתרות למשל [[יוגוסלביה]].

===[[מעצמות הציר]] ובנות בריתן===
*[[גרמניה הנאצית]]
*[[איטליה הפשיסטית]]
*[[יפן הקיסרית]]
*[[הונגריה]]
*[[רומניה]]
*[[פינלנד]]
*[[בולגריה]]
בחלק מן המדינות שכבשה גרמניה, היו גופים ששתפו פעולה עם הכובש הנאצי, ושלחו כוחות שנלחמו לצד גרמניה, במיוחד בחזית המזרחית. בין כוחות אלה ניתן למנות כוחות משלוח מ[[צרפת של וישי]], [[הולנד]], [[בלגיה]], [[ספרד]] וכן צבאות של רוסים ואוקראינים בפיקוד הגנרל [[אנדריי ולאסוב]].

==הרקע למלחמה==

התקופה [[בין שתי מלחמות העולם]] רצופה בשינויים ותמורות בכל התחומים ברחבי העולם ובמיוחד במערך המדיני. שתי האימפריות הגדולות - [[האימפריה העות'מנית]] ו[[הקיסרות האוסטרו-הונגרית]] התפרקו בתום [[מלחמת העולם הראשונה]], והאימפריה היחידה שנותרה - [[האימפריה הבריטית]], הלכה ושקעה. התגבר תהליך ההשתחררות של הקולוניות ממדינות אירופה. נחתם [[חוזה ורסאי]] בין המדינות שלחמו ולפיו גוף חדש הוקם על מנת לשמור על השלום ולקשר בין מדינות - [[חבר הלאומים]]. 

מדינות אירופה רצו לזכות באפשרות לשקם את כלכלתן ההרוסה וללקק פצעים של האבדות הכבדות שספגו במלחמה. ב[[ארצות הברית]], לעומת זאת, התפתחה מגמה [[בדלנות|בדלנית]].

===סקירת המצב במעצמות===
'''בריטניה''' קיצצה את כוחותיה הצבאיים ואת תקציב ההתחמשות שלה, בעקבות משברים כלכליים מבית, והלך רוח אנטי מלחמתי. 

'''צרפת''' בפחדה ממלחמה נוספת בעיקבות נחיתות מספרית מול גרמניה,  השליכה את יהבה על אסטרטגיה הגנתית בבניית [[קו מאז'ינו]] המפורסם. הקו השתרע מהגבול עם [[איטליה]] (לאורך [[האלפים]]) והמשיך עד לגבול עם [[בלגיה]] (לא כלל את יער הארדנים).

'''גרמניה''' הפכה למדינה דמוקרטית - [[רפובליקת ויימאר]] - לפי דרישת המעצמות המנצחות. צמחה התמרמרות נוכח החוזה ה"לא הוגן" לטענתם שהתבסס על 14 הנקודות של וילסון. החובות בהן שקעה גרמניה בעקבות הפיצויים שהתחייבה  לשלם בחוזה ורסאי הביאו את גרמניה לשפל כלכלי נורא. בגרמניה שררה הרגשה שהיא מעולם לא הובסה במלחמה ושחוזה ורסאי אינו הוגן ונכפה עליה עקב "תקיעת סכין בגב" של הכוחות הדמוקרטיים במדינה. בנוסף לפיצויים הענקיים שהייתה צריכה לשלם גם הוטלו עליה הגבלות קשות כמו החזקת צבא קטן יחסית, הגבלת הצי הימי שלה ואיסור מוחלט על החזקת [[צוללת|צוללות]] ומטוסים. בחוזה ורסאי גרמניה נאלצה גם לוותר על שטחים נרחבים ב[[פולין]], על חבלי [[אלזס]] ו[[לוריין]] בצרפת , ועל איזור התעשייה של [[חבל הריין]].  

מפלגה קטנה החלה לצמוח אחרי שחברה לנואם משלהב ובעל חזון בשם [[אדולף היטלר]], שהצטרף למפלגה במקור על מנת לרגל אחריה למען הצבא. ב 1921 הפך היטלר לראש המפלגה הנציונל סוציאליסטית או בשמה המוכר יותר - [[המפלגה הנאצית]]. במשך 12 שנים הוא הוביל את המפלגה מארגון קטן וקיצוני עד שבינואר 1933 הטיל עליו נשיא גרמניה [[פאול פון הינדנבורג|הינדנבורג]] את הרכבת הממשלה. ב-[[27 בפברואר]] 1933 נשרף ה[[רייכסטאג]] והיטלר ניצל את ההזדמנות כדי להוציא אל מחוץ לחוק את יריביו הפוליטיים, וכחודש לאחר מכן, ב-[[23 במרץ]], ביטל את הדמוקרטיה בגרמניה והפך לשליט יחיד, [[פיהרר]]. השלטון הנאצי בגרמניה נהנה בשנים הראשונות מפופולריות רבה משום שהצליח לשפר את המצב הכלכלי, ונתפס כמי שמחזיר לגרמנים את כבודם הלאומי.

'''ארצות הברית''' נקלעה ב-[[1929]] ל[[השפל הגדול|שפל הגדול]] עם קריסת הבורסה ב[[29 באוקטובר]] שפל שיצאה ממנו רק כעשר שנים לאחר מכן. ארצות הברית התכנסה אל תוך עצמה, האבידות ממלחמת העולם הראשונה יחד עם השפל הגדול גרמו למדיניות בדלנית שהתנגדה למעורבות במלחמה חדשה באירופה.

'''איטליה''' שלחמה במלחמת העולם הראשונה לצד "[[מדינות ההסכמה]]", התאכזבה מההישגים הטריטוריאליים הדלים שבהם זכתה בחוזה ורסאי. הדבר גרם לעליית כוחות ימניים קיצוניים ובראשם [[המפלגה הפשיסטית]] שבראשה עמד [[בניטו מוסוליני|מוסוליני]]. הפשיסטים פתחו במסע של טרור והפחדה שהגיע לשיאו ב[[המצעד על רומא|מצעד על רומא]] ב-[[1922]], בעקבותיו  עלה מוסוליני לשלטון לאחר שהתבקש ע"י מלך איטליה להקים  ממשלה. עד 1925 החמיר מוסוליני את הצנזורה, ביטל מפלגות, הוציא אל מחוץ לחוק תנועות, עד שנותר שליט יחיד. שלטון [[פשיזם|פשיסטי]] יצר בתחילה רגשות כבוד וגאווה שנטעה התנועה הפשיסטית באנשים. איטליה נחשבה למדינה הקולוניאליסטית החלשה ביותר, במיוחד נוכח איבוד שטחים באפריקה ל"פראים עם חניתות". מוסוליני השתלט ב-[[1936]] על [[חבש]] והציג זאת בפני עמו כחידוש האימפריה במתכונת [[האימפריה הרומית]] מוסוליני הקדים את היטלר בעשור, ושימש לו השראה ומודל לחיקוי.

'''ברית המועצות '''  שנוסדה על חורבותיה של [[האימפריה הרוסית]] הוציאה את עצמה ממלחמת העולם הראשונה בעקבות [[המהפכה הבולשביקית]] ב[[אוקטובר]] 1917. ברית המועצות בהנהגת [[ולדימיר איליץ' לנין|לנין]]  מצאה את עצמה במלחמת אזרחים בין [[הצבא האדום]] בראשות [[טרוצקי]] לבין [[הצבא הלבן]] שהיה מורכב מכוחות רבים באזורים שונים כולל חילות משלוח גרמניים, בריטיים וצרפתיים.  ברית המועצות נאלצה לוותר על שטחים ענקיים שהיו חלק מ[[האימפריה הרוסית]], בפולין, פינלנד וברפובליקות הבלטיות. לאחר נצחון הצבא האדום מצאה את עצמה ברית המועצות מבודדת משאר העולם בגלל המשטר ה[[קומוניזם|קומוניסטי]] שלה. מתוך נסיון לזכות בהכרה עולמית שיתפה פעולה בצורה חשאית עם גרמניה באימון כוחות רגלים, בניית צוללות ובניית מטוסים. ב-[[23 באוגוסט]] [[1939]] הפסיקה תמיכה זו להיות סודית עם חתימת הסכם אי התקפה בין ברית המועצות וגרמניה. [[הסכם ריבנטרופ מולוטוב]].

'''ספרד''' נקלעה [[מלחמת האזרחים בספרד|למלחמת אזרחים]] ב[[18 ביולי]] [[1936]] מלחמה זו שימשה כמעין מודל מיניאטורי למלחמת העולם. הצד של ''מדינות הציר'' יוצג ע"י [[פרנסיסקו פרנקו|פרנקו]] וכוחות בעלות הברית יוצגו ע"י מיליציות משלהם. מדינות שונות הזרימו כספים, חיילים וציוד לצדדים השונים בהתאם לאינטרסים שלהם. המלחמה נסתיימה ב-[[28 במרץ]] [[1939]] בנצחונו של פרנקו, שנשאר שליט יחיד עד מותו ב-1976.

'''יפן''': בשנות ה-30 של [[המאה ה-20]] התערער השלטון ביפן, ומאז שלטו בה למעשה אנשי הצבא. ב-1931 יצא צבא יפן לכיבושים באסיה וכבש את [[קוריאה]] של היום, אזורים נרחבים במזרח [[סין]], ושטחים רבים שהיום בשליטתן של [[וייטנאם]], [[קמבודיה]] ו[[אינדונזיה]].

===מדיניות החוץ של המעצמות===
לאחר עליית הנאצים לשילטון החל היטלר מיידית להעביר את ראיית עולמה של המפלגה הנאצית אל תוך המציאות גם במדיניות החוץ:
*'''הפרת חוזה ורסאי''': הפרה בוטה ופומבית של הסכם ורסאי (בו ראה השפלה אישית וגזעית) החל בהגדלת הצבא מעבר לגודלו החוקי, בניית צוללות ומטוסים ועד הכנסת הצבא הגרמני לחבל הריין, המפורז על פי חוזה וורסאי. 
*'''תוקפנות''': חלק מרכזי בראיית העולם הנאצית התבססה על התפשטות טריטוריאלית (בעיקר מזרחה) הפעולות התחילו ב[[בין שתי מלחמות העולם|סיפוח חבל הסודטים]] ב[[צ'כוסלובקיה]], סיפוח צ'כוסלובקיה כולה וסיפוח [[אוסטריה]], ה[[אנשלוס]](צעד זה היה בהסכמה). רמז לתוקפנות העתידית שלו נתן היטלר כבר ב[[1933]] כאשר פרש מ[[חבר הלאומים]] ב[[14 באוקטובר]].

בשנים אלו שררה בבריטניה וצרפת מדיניות ההבלגה שגרסה שחוזה ורסאי היה הגזמה ושיש להקל על גרמניה, לכן העלימו עין מבניית צבאו וכניסתו לחבל הריין. בנוסף אנגליה וצרפת רצו ככל האפשר להימנע ממלחמה אחרי הטראומה של [[מלחמת העולם הראשונה]], ולכן "הקריבו" בשם ה"שלום האירופי" את חבל הסודטים (בטענה שרוב האזרחים שם הם אזרחי גרמניה), ואחר כך הסכימו בדיעבד עם צ'כוסלובקיה כולה.

באמצע שנות ה-30 של [[המאה ה-20]] פיתחו שלושת מעצמות הציר שאיפות טריטוריאליות נרחבות:
* גרמניה אשר שאיפתה הייתה מרחיקת לכת ביותר כפי הנראה ואשר שאיפתה הייתה מעוגנת בחזון הפוליטי של המפלגה הנאצית שאפה להתרחב על רוב אירופה כאשר במערב שאפה להתרחב עד בריטניה וספרד (לפי תורת הגזע האנגלים הם קרובים של הגרמנים ולכן הם "בסדר"). מזרחה במסגרת ה"אנשלוס" - שאפה להתרחב עד לגבול עם רוסיה וכפי הנראה מ[[מבצע ברברוסה]] לפחות עד מוסקבה ואפילו הלאה אל תוך אסיה.
* איטליה פנתה דרומה - היא שאפה להשתלט על אגן הים התיכון(מדינות הבלקן, יון, טורקיה, לבנון ופלסטין), צפון אפריקה(מצרים, לוב, אלג'יר, מרוקו) ואף היו לה תוכניות לגבי אגן הים האדום(אתיופיה וסודן).
* [[היסטוריה של יפן#ההתפשטות היפנית|התפשטות יפן]] התגברה מתוך שאיפתה לנגוס מהאמפריות הקולוניאליסטיות עשירות המחצבים והמתפוררות של צרפת ואנגליה בדרום מערב אסיה(סין, הודו,  אינדונזיה והודו-סין)

===לפני פרוץ המלחמה===
מיד לפני פרוץ המלחמה המצב לא נראה מעודד עבור בעלות הברית לעתיד. מדינת גרמניה הנאצית השתרעה בנוסף לשטחה שלה גם על אוסטריה וצ'כוסלובקיה. משטרים טוטאליטרים עלו במדינות רבות בין שתי מלחמות העולם (לכולם תרמו משברים כלכלים ופוליטיים שנבעו עוד ממלחמת העולם הראשונה) ובהן רוסיה, איטליה ,ספרד,גרמניה, אוסטריה ויפן. המעצמות האירופאיות היחידות שהיו באופן גורף מנגד היו אנגליה וצרפת, וגם הן היו שקועות במלחמות פנימיות, מדיניות הבלגתית ובדלנית, ומשברים שונים.

==מהלך המלחמה==

מפאת היקף המידע מהלך המלחמה פוצל למספר ערכים על פי השלבים או הזירות העיקריות  במלחמה:

* [[הזירה האירופאית 1942-1939]]
* [[הקרב על האטלנטי]] - 1943-1940
* [[המערכה בצפון אפריקה]] - 1943-1941
* [[המפנה במלחמת העולם השנייה]] - 1942
* [[הזירה האירופאית 1945-1943]]
* [[המערכה באסיה ובאוקיינוס השקט]] - 1945-1941

בנוסף ישנם ערכים העוסקים בפן הלא לחימתי של המלחמה:

* [[פעילות דיפלומטית במלחמת העולם השנייה]]
* [[פעילות מודיעינית במלחמת העולם השנייה]]
* [[פיתוחים טכנולוגיים במלחמת העולם השנייה]]

===מהלך המלחמה לפי שנים===


בעיר [[נירנברג]] הוקם בית הדין הבינלאומי שהעמיד לדין (ב[[משפטי נירנברג]]) את ראשי המשטר הנאצי על [[פשעים נגד האנושות]] ו[[פשעי מלחמה]]. רבים מראשי המשטר הנאצי ניסו לברוח ולהסתתר, ורק חלקם נתפסו והועמדו לדין. 

כתוצאה מהמלחמה נפתח עידן חדש של שתי מעצמות גדולות העוינות זו לזו  - ברה"מ וארה"ב - [[המלחמה הקרה]]. הוקם ארגון [[האומות המאוחדות]] הכולל נציגים מכל מדינות העולם.


*[[שיקום גרמניה לאחר מלחמת העולם השנייה]]
*[[שיקום יפן לאחר מלחמת העולם השנייה]]

==ראו גם==
*[[נשק במלחמת העולם השנייה]]
*[[רשימת חללים במלחמת העולם השנייה על פי מדינה]]
*[[החזית המזרחית במלחמת העולם השנייה]]
*[[הצבא האדום]]
*[[הצבא הבריטי]]
*[[צבא ארה"ב]]
*[[הצבא היפני]]
*[[ורמאכט]]
*[[מלחמות]]
*[[הטקטיקה והאסטרטגיה האירופאית בזמן המודרני]]
*[[היסטוריה צבאית]]

