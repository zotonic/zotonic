===Начало на войната===

През септември [[1939]] г. [[Германия]] нахлува в [[Полша]] и това води до обявяването на война от страна на [[Обединено кралство|Великобритания]], [[Австралия]], [[Канада]], [[Нова Зеландия]], [[Южна Африка]] и [[Франция]] на Германия. След капитулацията на Полша, войната навлиза в период на сравнително ниска активност, известен като [[Фалшива война|Фалшивата война]]. Този период завършва когато Германия напада Дания и Норвегия през април 1940 г. и Холандия, Белгия и Франция през май. Всяка една от нападнатите страни бързо капитулира, а Великобритания и [[Британска общност|Британската общност]] претърпяват унизителна загуба в Норвегия (вижте [[Британските военни операции в Норвегия]]) и почти катастрофално отстъпление от Франция (вижте [[Битка при Дюнкерк|битката при Дюнкерк]]). Великобритания бива заплашена с нападение по суша, вода и въздух (вижте [[Операция тюлен]]), но по време на [[Битка за Великобритания|битката за Великобритания]] [[луфтвафе]] не успява да установи въздушно превъзходство и нахлуването се отлага за неопределен срок.

==Северна Африка==

След като [[Италия]] обявява война на Великобритания и Франция през юни 1940 г.<!-- от статията в en: не се разбира дали обявявенето на войната или другото става през юни [[1940]] г. --> италианските войски в [[Либия]] са подложени на атака от страна на британците в [[Египет]]. Италианските въоръжени сили скоро поемат инициативата и окупират Британска [[Сомалия]] през август, и нахлуват в Египет през септември. Войските на Британия и Британската общност първоначално губят почва, но през декември се пращат подкрепления, които довеждат до обрат. През февруари 1941 г. немците пращат войски,които да помогнат на италианците в Либия [[Африка Корпс]]. Предстоят тежки военни операции.

==Югоизточна Европа==

Италианското нахлуване в [[Гърция]] през декември 1940 г. се превръща в катастрофа и италианските войски са изтласкани в [[Албания]] окупирана от Италия още от 1939 г. Германия напада [[Югославия]] и Гърция през май [[1941]] г., за да помогне на съюзниците си и да предотврати възможността за насилственото прекъсване на производството на нефт в нефтените находища в [[Румъния]] от вражеските войски.

==Съветски съюз==

[[СССР|Съветският съюз]] напада Полша съгласно споразумение с Германия през 1939 г. (вижте Пактът [[Рибентроп-Молотов]]) и окупира половината част от страната. [[Сталин]] получава множество предупреждения от съветски агенти в [[Германия]] и от [[Чърчил]], но приема всичко това като дезинформация от страна на англичаните, с цел да го въвлечат във войната. Затова до момента на немското нападение съветското командване не приема никакви контра-мерки. Немските военни операции в [[Гърция]] и [[Северна Африка]] отлагат заплануваното нападение с няколко седмици и е прахосано голяма част от хубавото време до нападението, започнато на [[22 юни]] [[1941]] г. За подробности относно военните операции, вижте [[Операция Барбароса]].

==Първи значителни поражения на Германия==

Германия обявява война на [[САЩ]] веднага след атаката на [[Япония]] в [[Пърл Харбър]] през декември 1941 г. САЩ снабдява и предлага до този момент все повече невоенна помощ на Великобритания от началото на войната,а сега цялата боеспособност на американската войска и огромният потенциал за военно производство се насочват срещу Германия. Първото значително поражение е в Северна Африка във втората [[битка при Ел Аламейн]] през [[1942]] г. Приблизително по това време се влошава ситуацията за немците на Източния фронт. Поражението в [[битка при Сталинград|битката при Сталинград]] шокира мнозина от немското върховно командване и немския народ започва да осъзнава, че немските войски не са непобедими.

==Примирие c Италия==

Немското и италианско поражение в Северна Африка позволява на съюзниците да разработят планове за   откриването на нов театър на бойни действия на юг. Провежда се десант в Сицилия през юли [[1943]] г., което довежда до свалянето от власт и хвърлянето в затвора на [[Бенито Мусолини]]. През септември се извършва настъпление във вътрешността. Скоро след това се подписва примирие и много от италианските войници са взети в плен от немците. Германците продължават да се бият в Италия и през октомври новото италианско правителство обявява война на Германия. В крайна сметка немците успяват да стабилизират фронта в Италия и съюзниците започват да обмислят план за отварянето на нов фронт.

[[Категория:Втора световна война]]

